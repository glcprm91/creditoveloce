---
title: 'La consulenza finanziaria al passo coi tempi: nasce creditoveloce!eu'
date: 2020-10-08T17:38:38.000+00:00
image: "/images/hero/hero-bg-2.jpg"
tag: consulenza finanziaria, finanza agevolata

---
La consulenza finanziaria è in continua evoluzione. Quest’attività, centrale nelle scelte finanziarie di un individuo o di un’impresa, è fondamentale laddove mancano competenze e professionalità.

La corretta gestione dei risparmi, la conoscenza degli strumenti di accesso al credito, le capacità previsionali e di monitoraggio, possono fare la differenza in termini di equilibrio economico e benessere finanziario per il presente e il futuro di un’impresa. Ma oggi tutto ciò non può bastare. È necessario innovare, sia da un punto di vista tecnologico ma soprattutto nelle metodologie, nei processi e nell’approccio al cliente.

Una consulenza finanziaria innovativa è una consulenza al passo coi tempi, in grado di cavalcare il presente, imparare dal passato, per governare il futuro. Ed è proprio il futuro la vera sfida della consulenza finanziaria di oggi.

### **L’approccio innovativo alla consulenza finanziaria**

Da tutti questi presupposti nasce creditoveloce.eu, un team di esperti in controllo di gestione e finanza agevolata, al servizio delle Aziende (grandi o piccole che siano) che hanno deciso, per esigenza, di fare il passo più significativo: quello di compiere le migliori scelte finanziarie con l’aiuto di un professionista.

### **Cos’è creditoveloce!eu**

creditoveloce.eu è un team di consulenti finanziari che aiuta le Aziende a crescere, cercando e gestendo i finanziamenti più adatti ai loro progetti. La parola d’ordine è “innovazione”. Tradotto: offrire una consulenza finanziaria al passo coi tempi.La mission di creditoveloce.eu è proprio questa. È soltanto restando sempre aggiornati sulle opportunità a livello finanziario per le Aziende che può essere offerta la miglior consulenza possibile.

In che modo? Navigando a vele spiegate ma con la giusta prudenza in un mondo in continua evoluzione, attraverso un’attività di monitoraggio dei bandi e della normativa in ambito finanziario e creditizio.

Attraverso un approccio multidisciplinare, raro da trovare nella consulenza finanziaria moderna, basato su due ingredienti fondamentali: pianificazione scrupolosa ed approfondite analisi di scenario. creditoveloce.eu è formata, infatti, da un dirigente bancario, un ingegnere gestionale esperto in finanza agevolata, un analista e consulente finanziario e, all'occorrenza, da revisori dei conti.

Competenze gestionali e operative si fondono con una decennale conoscenza del sistema creditizio e delle sue dinamiche interne. Il dirigente bancario è in grado di intermediare tra le esigenze del cliente e degli istituti finanziari, interpretando al meglio le necessità di entrambi i soggetti coinvolti. Un ingegnere gestionale esperto di finanza agevolata è l’esecutore materiale del progetto per "vincere" il finanziamento. A tutto ciò si aggiunge la componente analitica, fondamentale per offrire una strategia su misura del cliente: un'attività alla base dell'intera operazione; un valore aggiunto per ottenere risultati. Quindi, né factotum della consulenza o strategie improvvisate, ma solo pragmatismo e competenza.

### **Perché creditoveloce!eu**

In un ambiente economico, competitivo e soggetto a forti turbolenze, i sistemi tradizionali di contabilità appaiono ormai limitati e limitanti, perché tengono esclusivamente conto di eventi che si sono già verificati. Oggi, invece, qualsiasi azienda ha bisogno di anticipare, per quanto possibile, gli svolgimenti futuri della gestione, predisponendo fin da subito azioni correttive idonee a contrastare i potenziali rischi congiunturali.

L’idea di creditoveloce.eu nasce proprio da qui, in un momento contraddittorio per il mercato finanziario italiano e internazionale. L’impatto del Covid-19 ha portato a ripensare diversi modelli di business, tra cui quello dei servizi bancari e finanziari. D’altra parte l’innovazione digitale unita la spinta normativa della PSD2 (Payment Service Directive) e il conseguente fenomeno dell’Open Banking aprono a opportunità fino a prima impensabili, anche in questo periodo per certi versi delicato.

È necessaria quindi una consulenza finanziaria a 360 gradi, flessibile e veloce. Per questo motivo creditoveloce.eu affianca l’imprenditore dall’inizio alla fine: dal rapporto con gli istituti di credito all’assistenza nella corretta gestione del finanziamento una volta acquisito, passando per una valutazione dell’impatto delle scelte operate sugli equilibri economico-finanziari e patrimoniali dell’Azienda.

C’è infine bisogno di essere al corrente su tutte le occasioni che la Finanza Agevolata mette a disposizione delle imprese che vogliono essere competitive e redditizie, su tutti gli investimenti che possono essere soggetti a contributi. Anche qui, creditoveloce.eu mette in campo il _know-how_ ideale e il giusto mix di competenze.